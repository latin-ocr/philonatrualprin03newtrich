FLUXUS AC REFLUXUS MARIS. 257

paradoxon videatur, quod vis Lunae in priori casu respectu vis Solis
evanescat, cum tamen eadem casu posteriori multum excedat vim Solis.
Sed mox, cum effectus utriusque generis diligentius evolvemus et per-
pendemUS, satis dilucide patebit, eos inter se maxime discrepare, atque a
vi, quae in universam Terram minimum exerat effectum, maximam tamen
agitationem partium Terrae inter se oriri posse et vicissim.

ᾗ. 17. Ad illum autem harum virium effectum, qui in commotione par-
tium Terrae inter se consistit, dijudicandum, ante omnia probe notari
oportet, si singulae Terrae partes viribus aequalibus et in directionibus
inter se parallelis sollicitentur, eo casu nullam omnino commotionem par-
tium oriri, etiamsi sint maxime fluidae nulloque vinculo invicem connexae,
sed totum virium effectum in integro tantum corpore movendo consum-
tum iri3 perinde ac si totum Terrae corpus vel in unico puncto esset con-
flatum, vel ex materia firmissime inter se connexa constaret. Ex quo
manifestum est partes Terrae saltem fluidaS, quae viribus cedere queant, ,
inter se commoveri non posse, nisi a viribus dissimilibus urgeantur:
atque hanc ob rem non magnitudo virium partes Terrae sollicitantium,
sed potius dissimilitudo, qua cum quantitatis ttim directionis ratione inter
se discrepant, eum effectum, quo situs partium mutuus perturbetur, pro-
ducit. Ita vis Solis, etsi est maxima, tamen ob insignem distantiam
partes Terrae sere aequaliter afficit, contra verb vis Lunae ob propinquita-
tem admodum inaequaliter: unde a Luna multo major agitatio oceani re-
sultat, quam a Sole, quamvis ea vis, quae ad Solem tendit, insigniter
major sit altera Lunam respiciente. Atque hoc pacto dubium ante
allatum funditus tollitur, hocque adhuc planius fiet, si utriusque vis
effectus ad calculum revocabimus.

§. 18. Ad inaequalitatem igitur virium quibus singulae Terrae partes
vel a Sole vel a Luna sollicitantur, definiendam, ante omnia vim, quii
universa Terra, si in suo centro gravitatis esset concentrata, afficeretur,
determinari oportet, haecque est ea ipsa νίς, quae Terrae motum progres-
sivum in sua orbita respicit et turbat3 deinde dispiciendum est, quantum
vires, quibus singulae Terrae partes urgentur, tam ratione quantitatis
quam directionis ab illa vi totali discrepent. Quod si enim nulla depre—
hendatur differentia, partes quoque singulae situm suum relativum inter
se retinebunt3 at quo major erit differentia inter vires illas singulas
partes sollicitantes, eo magis eae inter se commovebuntur, situm relativum
permutabunt. In hac autem investigatione, simul gravitatis naturalis,
qua omnia corpora versus centrum Terrae tendunt, ratio est habenda 3

,Α haee enim vis in causa est, quod quantumvis vires Solis et Lunae in
⁰ T 5

