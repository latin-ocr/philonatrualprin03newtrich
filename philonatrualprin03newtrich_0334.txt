286 INQUISITIO PHYSICA IN CAUSAM

tum minimam. Tertium denique genus observationum ad ipsum motum
maris reciprocum spectat, iisque determinatur quanta celeritate quovis
temporis momento alterna maris elevatio ac depressio absolvatur, sive
momentanea mutatiO, dum mare a fluxu ad refluxum transit et* vicissim,
investigatur. Quibus tribus rebus cum observationes convenientissime
instituantur, iisdem theoria atque explicatio phaenomenorum commodissi-
me tractabitur. Ac primae quidem et tertiae parti pro nostrai hypothesi
in praecedentibus Capitibus abunde satisfactum videtur.

ᾗ. 58. Quoniam autem a maris inertia aliisque circumstantiis maris
motum turbantibus omnes cogitationes adhuc abstrahimus, manifestum est
ubique Terrarum, si sola Lunae vis mare agitaret, aquam maxime elevari
debere cum Luna ab horizonte longissime fuerit remota, hoc est iis ipsis
momentis quibus Luna per meridianum dati loci tam supra quam infra
Terram transit: sunt enim elevationes aquae in duplicata ratione sinuum
distantiarum Lunae ab horizonte, ex quo simul successiva maris commo—
tio cognoscitur. Excipiuntur autem hinc, ut jam notavimus, loca polis
Terrae proxima, quibus Luna vel non oritur vel non occidit3 ibi enim
altero Lunae ad meridianum appulsu aqua debet esse summa, altero ima.
Verum de his locis non admodum erimus solliciti3 cum tam observationes
sufficientes, quibus theoria probetur, deficiant, quam ipse maris motus in-
dicatus rationi sit consentaneUS, neque confirmatione indigeat. In Terrae
locis ergo a polis satis remotis seu extra circulos polares sitis, quibus
Luna intervallo 24 h. 48². tam oritur quam obit, elevabitur mare eodem
temporis intervallo bis, totiesque deprimetur3 atque utraque maxima
maris altitudo continget, ,cum Luna ad meridianum illius loci pervenit,
minima vero cum Luna horizontem attingit. Hinc igitur temporis inter-
vallum inter binos aquae fluxus seu summas elevationes interjectum con-
stanter erit 12 h. 24². ab anomaliis Lunae mentem abstrahend03 at tem-

pus summae depressionis, cum respondeat appulsui Lunae ad horizontem,

inter binas elevationes aequaliter non interjacebit, sed alteri elevationi eo

erit propius, quo major fuerit cum loci propositi elevatio poli tum Lunae .

declinatio, hoc est quo majus fuerit discrimen inter ortum obitumve Lunae

et circulum horarium sextum. ν

ᾗ. 59. Sed conjungamus cum Luna vim Solis, ut nostrae conclusiones
magis ad observationes perducantur. Ac primo quidem manifestum est
tempore tam novilunii quam plenilunii <aquam maxime fore elevatam,
quando Luna per meridianum loci transit, quippe quo momento etiam
Sol ad eundem meridianum appellit, si quidem syzygia ipso meridie vel

media nocte celebratur. Quamobrem si novilunium pleniluniumve in, γ

suff-masfl— «η ; ⁴.

