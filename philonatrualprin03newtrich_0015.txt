MONITUM.

PRINCIPIORUM MATHEMATICORUM Libros tres totidem Voluminibus
complecti meditabamur, idque jam in altera operis nostri parte fueramus
polliciti. Cur tertium Newtoni Librum in duas dividamus partes datam-
que fidem non liberemus, in causa sunt praeclara de Fluxu et Refluxu
Maris Opera quae anno 1740. a celeberrima Parisiensi Academia praemio
fuere condecorata. Tot et tam eximia in hisce operibus continentur, quae
. non ad fluxum refluxumque maris duntaxat, sed etiam ad generales attrac—
tionis leges universamque astronomiam referuntur, ut clariss. Vir D.
J. L. Calandrinus cujus consilia impense veneramur, nos optime facturos
judicaverit, si praedicta Opuscula iis adjungeremus Propositionibus quas de
fluxu et refluxu maris habet Newtonus3 quod quidem commode fieri non
poterat, nisi tertium Librum in duas partes divideremus. Quamvis eam
religiose servemus legem, sine qua honestus scriptor nemo esse potest, ut
scilicet nihil insigne ex aliquo autore in usum nostrum convertamus, quin
ei quod suum est, dum locus occurrit, tribuatur, specialem nihilominus
grati animi significationem profiteri volumus clarissimis omnique laude
nostra majoribus viris DD. Cassini, de Mairan, de Maupertuis, quorum
praeclaris inventis plurimum debent haec nostra Commentaria. Sed tanta
sunt in universum hocce nostrum Opus praelaudati clariss. D. J. L. Ca-
landrini beneficia, ut huic doctissimo viro pares meritis gratias referre
non possimus. ⁸
Jam sub praelo est altera et ultima Commentariorum nostrorum Pars;
quia vero nullus est tam mediocris ingenii, quem usus et exercitatio non
edoceant, hinc factum est ut aliqua nobis in mentem venerint quae brevi
collecta appendice simul cum reliqua tertii Libri parte justi voluminis
molem component.

Datum Romae
in Con‘u. ΒΨ. Trinitatis anno 1742.

ΑΞ

