322 “ lNQUISITIO PHYSICA IN cAUsAM

vero ipsum discrimen cum theoria exacte convenit 3 in pluribus enim por-
tubus aestus maximos et minimos ad calculum revocavimus, atque ex
relatione eorum relationem inter vires Lunae ac Solis investigavimus3
hincque perpetuo eandem fere rationem inter vires Solis ac Lunae abso-
lutas elicuimus, quemadmodum id fecit Newtonus ex observationibus
Bristolii et Plymouthi, nos vero in Portu Gratiae institutis, conclusioni·-
bus mirifice inter se congruentibus: qualis consensus profecto expectari
non posset, si theoria veritati non esset consentanea. Neque etiam aliae
theoriae adhuc productae, cujusmodi sunt Galilaei, Wallisii atque Cartesii9
qui causam in pressione Lunae collocavit, huic phaenomeno perfecte satis-
faciunt, sed potius prorsus evertuntur.

ᾧ. 104. Quintum phaenomenon in hoc consistat, quod uniusmensis
intervallo maximi aestus non sint ii, qui novilunia ac plenilunia proxime
insequuntur, sed sequentes tertii scilicet circiter vel quarti, similique in-⁴
tervallo aestus minimi demum post quadraturas contingunt. Hujus autem
phaenomeni ratio in ᾗ. 97. fusius est exposita, ubi ostendimUS, cum aestus
ante syzygias incidentes essent minores, maximam v-im a Sole et Luna
ortam non subito aestum maximum producere valere, sed tantum mare
ad cum statum solicitare. Cum igitur post syzygias vis aestum efficiens
sensibiliter non decrescat, aestus etiamnum post hoc tempus incrementa
capiet, atque ideo demum post syzygias fiet maximus; similisque est ratio
diminutionis aestuum, quae etiamnum post quadraturas contingere debet,
ita ut aestus minimi demum post quadraturas eveniant. Hujusmodi autem
retardationes effectuum a viribus in mundo existentibus provenientium
quotidie abunde experimur: ob similem enim rationem singulis diebus
maximum calorem non in ipso meridie sentimus, etiamsi hoc tempore vis
Solis calefaciens sine dubio sit maxima, sed demum aliquot horis post
meridiem, atque propter eandem causam neque solstitii aestivi momento
maximus calor annuus sentitur, neque tempore solstitii hyberni frigus
summum, sed utrumque notabiliter tardius.

§. 105. Sextum phaenomenon in hoc ponimuS, quod momenta fluxuum
tempore syzygiarum multo strictius ordinem tenere observantur, quam
circa quadraturas. Hic vero ante omnia animadvertendum est praeci-
puam sensibilem anomaliam in momentis aestuum inde originem trahere,
quod haec momenta ex tempore solari atque a vero meridie seu transitu
Solis per meridianum soleant computari, ‘cum ea potius a transitu Lunae
per meridianum pendeant. Quod si autem ad has observationes tempus
lunare a transitu Lunae per meridianum computandum adhibeatur, irre-
gularitates apparentes max-imam partem evanescent, hoc vero multo magis

