240 DE CAUSA PHYSICA FLUXUS

eodem circulo aequatori parallelo perseverare, vel latitudinem eandem in
singulis revolutionibus servare, et variationem ascensus aquae, quae ex
figura sphaeroidica Terrae provenit, non consideramus·

PROPOSITIO VII.

Motus aquae turbatur ex inaequali velocitate, qud corpora circa axem Terra:
motu diurno dfferuntur.

Quippe si aquae moles feratur aestu, vel alia de causa, ad majorem vel
minorem ab aequatore distantiam, incidet in aquam diversa velocitate circa
axen. Terrae latam3 unde illius motum turbari necesse est. Differentia
velocitatum quibus corpora, exempli gratia, in loco 503¹. ab aequatore dis-
sito, et ln loco 36 tantum milliaria magis versus septentrionem vergente,
major est quam qua 7 milliaria singulis horis describeretur, ut facili cal-
culo patebit. Cumque motus maris tantus nonnunquam sit ut aestus 6
milliaria, vel etiam plura singulis horis describat, effectus qui hinc oriri
possunt non sunt contemnendi.

Si aqua deferatur a meridie versus septentrionem motu generali aestfiS,
vel alia quavis de causa, cursus aquae hinc paulatim deflectet versus
orientem, quoniam aqua prius ferebatur motu diurno versus hanc plagam
majori velocitate quam est ea quae convenit loco magis versus boream
sito. Contra si aqua a septentrione versus meridiem deferatur, cursus
aquae ob similem causam ‘versus occidentem deflectet. Atque hinc varia
motus maris phaenomena oriri suspicamur. Hinc forsitan, exempli
gratia, montes glaciales quae ex Oceano Boreali digrediuntur, frequentius
conspiciuntur in occidentali quam orientali Oceani Atlantici plaga. Quin ,
et majores aestus hinc cieri posse in pluribus locis quam qui ex calculo
virium Solis et Lunae prodeunt, habita ratione latitudinis, verisimile est.
Eandem causam ad yentos praesertim vehementiores propagandos, et
nonnunquam augendos vel minuendos, aliaque tum ae'ris tum maris phae-
nomena producenda conducere suspicamur. Sed haec nunc sigillatim
prosequi non licet.

 

