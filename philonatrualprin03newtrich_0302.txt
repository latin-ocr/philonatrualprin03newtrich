254 INQUISITIO PHYSICA IN CAUSAM

tur. Ob hanc enim ipsam facultatem corpus in motu positum alia cor-
pora, quae vel ipsius motui directe sunt opposita, vel ejus directionem
mutare cogunt, ad motum sollicitat3 atque priori casu regulae collisionis
corporum, posteriori vero vis centrifugae indoles et proprietates oriuntur
ac demonstrantur. Cum igitur omnia corpora terrestria tam versus So·
lem, quam versus Lunam perpetuov sollicitentur, causa hujus sollicitatio-
nis continuo appulsui materiae cujusdam subtilis, vel vi centrifugae similis
materiae tribui debebit. Priori igitur casu materiam subtilem statui
oporteret, quae constanter summa rapiditate cum ad Solem turn ad Lunam
ferretur: hujusmodi vero hypothesis ob maximas difficultates, quibus est
involuta, admitti minime potest. Primo enim perpetuo novis viribus
esSet opUS, quae materiam subtilem indesinenter versus Solem Lunamque
pellerent, qua quidem re quaestio non majorem lucem assequeretur.
Deinde talis motus per se diu consistere non posset, propter per-⁴
petuum materiae subtilis ad eadem loca affluxum nullumque refluxum,
ut taceamus alia maxima incommoda cum istiusmodi positione per-
mixta.

ᾗ. 13. Exclusa igitur materiae subtilis continua allisione, tanquam ad
vires clim ad Solem tum Lunam tendentes producendas minime idonea,
alia harum virium causa non relinquitur, nisi quae in vi centrifuga consis-
tat. Quemadmodum autem materia subtilis in gyrum acta ac vorticem
formans non solum animo concipi, sed etiam in mundo persistere queat,
jam satis superque est expositum, cum in dissertationibus, quae clim
quaestio de causa gravitationis agitaretur, laudes illustrissimae Academiae
merebantur, tum etiam in aliis operibus 3 quibus in locis simul dilucide
est oste-nsum, quomodo ejusmodi vortices comparatos esse oporteat, ut
vires centrifugae fiant quadratis distantiarum a centro vorticis reciproce
proportionales. Quae res cum meo quidem judicio jam tam plana sit
facta, ut vix quicquam ad praesens institutum attinens adjici queat, vorti-
cum ulteriori examini sine ulla haesitatione supersedemus3 idque θὸ
magis, quod celeberrima Academia ejusmodi amplam atque adeo jam
confectam digressionem postulare haud videatur. Quoniam enim quaestio
de causa gravitatis cum versus Terram tum etiam versus Solem et plane-
tas jam satis est investigata ac diremta3 nunc quidem, si cujuscunque
phaenomeni causa eo fuerit perducta, ibidem acquiescendum videtur,
neque actum agendo denuo in causa gravitatis investiganda nimium im-
morari conveniret.. Denique inpraesenti negotio sufficere posset, ,si
aestfis‘ maris causa adhuc tantis tenebris obvoluta ad alia maxime aperta
phaenomena reducatur, quorum causa non solum habetur probabiliS, sed

